---
title: "اخبار من به عالم و آدم رسیده‌است"
---

اخبار من به عالم و آدم رسیده‌است  
دنیا چو من به خویش پریشان ندیده‌است  

بی‌عاشقی حیات، فقط زنده بودن است  
از زندگی به ما خور و خوابش رسیده‌است  

گاه انتظار وصلم و گه کشته‌ی فراق  
من را خدای کاش و اگر آفریده‌است  

بی‌ربط و بی‌حساب و بدون خیال و پوچ  
حتی کنایه از سخنم پرکشیده است  

من سرزمین طوس و به دروازه‌ی دلم  
چنگیز با تمام سپاهش رسیده است  

در انتظار یاری عشقیم و غافلیم  
چاقوی عشق دسته‌ی خود را بریده‌است  
